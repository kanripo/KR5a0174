# -*- mode: mandoku-view; -*-
#+DATE: 2015-08-28 23:39:48.161573
#+TITLE: 金蓮正宗記
#+PROPERTY: DZID  DZ0173
#+PROPERTY: SOURCE  正統道藏，三家本，1988，3—343 五卷 洞真部譜録類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0174_SJB_004-030356c>
#+PROPERTY: JUAN 4
#+PROPERTY: ID KR5a0174
<pb:KR5a0174_HFL_004-001a>¶
金蓮正宗記卷之四致七¶
　　　　林間羽客樗櫟道人編¶
　　　長眞譚眞人¶
先生諱玉宇伯玉譚其姓也世居寧海爲人¶
慷慨識度不凡孝義傳家甚爲鄕里所重適¶
大定丁亥冬風眩癱痪纏綿不解鍼藥甚多¶
皆莫能效聞重陽先生來自終南方在宜甫¶
馬君宅中閒居扶杖往謁將求治療之法先¶
生扃户不納公乃堅守終夕剥啄不已門忽¶
自開重陽大悦以爲仙縁所契乃召之同衾¶
<pb:KR5a0174_HFL_004-001b>¶
而寢談話親密過於故交比曉下床舊疾頓¶
愈四體輕健奔走如飛方知重陽之爲異人¶
也輒抛棄産金如視糞壤乞侍左右終身不¶
退乃賜之法名曰處端宇曰通正號曰長眞¶
子焉贈詩云超出陰陽造化關一心向道莫¶
回還清虚本是眞仙路只要安居養内顔先¶
生既受師訣滅人我絶思慮戴青巾穿紙布¶
大定戊子歲辭親戚别鄕黨從祖師左右南¶
遊汴梁朝叅夕請多得玄㫖比及三年祖師¶
乘雲而朝元矣乃以仙骨西歸劉蔣葬之以¶
<pb:KR5a0174_HFL_004-002a>¶
禮厥後遁跡於伊洛之間調神鍊氣雖託宿¶
紅衢紫陌花林酒陣之間心如土木未嘗動¶
念雖萬兩黄金未嘗爲之折腰因循漂泊至¶
水南朝元宮以爲朗然子鍊丹之地故愛而¶
不捨自後門衆大集尚駸駸然乞食不已曾¶
過招提就禪師處乞殘食禪師大怒以拳敺¶
之擊折兩齒先生和血咽入腹中傍人欲爲¶
之争先生笑而稽首殊不動心由是名滿京¶
洛平昔好書龜蛇二宇習而不已妙將入神¶
有飛騰變化之狀奉道信士多收藏之以爲¶
<pb:KR5a0174_HFL_004-002b>¶
珍寳後府中火灾延燒數百家但蓄二宇者¶
皆免一旦戒門人曰重陽師眞與我有蓬萊¶
之約今將往矣言訖五色祥雲繚繞庭際青¶
鸞白鶴翶翔往來於是首東面南枕肱而蜕¶
骨焉時四月初一日也所有應世歌詠近數¶
百首目之曰水雲深明鈆汞泝流之道大行¶
於世¶
　贊曰長眞老仙寧海豪士與三髻以同學¶
　拜重陽而受盟一夕之清談未終數年之¶
　痼疾頓愈抵千金而不顧挂百衲以甘貧¶
<pb:KR5a0174_HFL_004-003a>¶
　鍊氣調神幾載長遊於洛下歸根復命半¶
　生不返於山東鎮百怪以潜形龜蛇兩字¶
　握二儀而在手龍虎九還正逢丹桂之芬¶
　芳又值金蓮之爛熳鉛汞注水雲之集煙¶
　霞爲蓬閬之遊若非骨肉同飛形神共妙¶
　者其孰能與於此乎張神童詩云風火胸¶
　心鐵石腸正豪强裏便回光洛陽春暖神¶
　遊處猶有龜蛇鎮北方¶
　　　長生劉眞人¶
東萊長生眞人卯金右族炎漢遺英矯矯雲¶
<pb:KR5a0174_HFL_004-003b>¶
翮堂堂嶽精湖海不足以盡其含容星斗不¶
足以極其高明乃祖乃父世居武官好陰德¶
樂推恩恤寒餒惠孤惸捨良田八十餘頃與¶
龍興巨刹以爲常住種福之根當前宋太平¶
興國間朝廷嘉厥孝義旌表門閭蠲免租征¶
光照連郡天不負仁自紅霞丹景中選擇其¶
仙材之精明者降瑞於掖城既挺世也謹事¶
孀母特以孝聞誓不婚宦憎華醜榮清靜自¶
守希夷若昏顧世間物無足以撼其胸中之¶
誠屢辭故山欲訪異人而慈親盻盻然未之¶
<pb:KR5a0174_HFL_004-004a>¶
許也大定己丑之春忽於鄰居壁間人所不¶
能及處見揮灑二頌而墨跡尚新不留姓名¶
其末句云武官養性眞仙地須有長生不死¶
人先生歡賞其筆力遒勁疑神物之所化成¶
而未能决其信情是歲九月霜寒露清重陽¶
祖師杖屨西行携丘譚馬三仙之英度海島¶
歷山城先生聞之竭蹷而趨香火而迎祖師¶
顧而笑曰壁間墨痕汝知之乎三子者亦相¶
視而冰哂方悟其頌乃神通變現之所以相¶
驚也於是鏤肝薦誠刻骨效盟負几杖執巾¶
<pb:KR5a0174_HFL_004-004b>¶
瓶左右惟命死生自程祖師愛其殷勤美其¶
專精顧其神采之不群乃歎曰松之月竹之¶
雪故不受於黄塵贈之詩曰釣罷歸來又見¶
鼇已知有分列仙曹鳴榔相唤知予意濯出¶
洪波萬丈高仍取壁間語意以長生爲之號¶
處玄爲之諱通妙爲之宇時方弱冠之明年¶
也丘劉譚馬之名充塞乎九野與八紘遊汴¶
梁寓夷門乞食鍊形隱姓埋名朝叩暮請行¶
薰坐蒸委曲而挑斡玄機丁寧而啓迪丹經¶
掃惑雲泮迷冰祖師旣盡付其四象五行乃¶
<pb:KR5a0174_HFL_004-005a>¶
遺物離人而退藏于天所謂得知友而赴蓬¶
瀛也四子乃負仙骸報洪恩叩咸陽歷華陰¶
寧神於劉蔣舊廬之坰四子之志各異先生¶
獨遁跡於洛京鍊性於塵埃混合之中養素¶
於市廛雜沓之藂管絃不足以滑其和花柳¶
不足以撓其精心灰爲之益寒形木爲之不¶
春人饋則食不饋則殊無愠容人問則對之¶
以手不問則終日純純定力圓滿天光發明¶
乃遷居於雲溪之濱門人爲之穿洞室於巖¶
垠忽遇古井寒泉泠泠衆駭其異先生笑曰¶
<pb:KR5a0174_HFL_004-005b>¶
不遠數尺更有二井乃我宿生修鍊之所經¶
營也鑿之果然迄今洞官號爲三泉逮丙申¶
歲復還武官往拜母氏相見甚歡卜太基之¶
陰麓建靈虚之祖堂手植檜栢蒼翠成行居¶
無何鄕里誣告先生殺人輒不辭而就縛坐¶
狴犴者近將十旬純陽祖師聽玉漏駕蒼麟¶
下碧霄入幽囹就枷尾付管城教之習文後¶
殺人者自首先生得以免縲絏之刑比其出¶
也翰墨絶妙有龍蛇飛舉之形大定戊申主¶
醮于昌陽絲雲覆壇白鶴舞庭是歲也秋旱¶
<pb:KR5a0174_HFL_004-006a>¶
如焚復披禱雨之誠既登厥壇四望無雲曰¶
來朝巳午之交當有甘澍如傾言出有徴如¶
影響之應形聲自後東州醮壇獨師主盟必¶
有祥風泠泠捲楮幣而上騰其感應也如神¶
迄今諸郡石刻猶存至承安之三年也章宗¶
聞其道價鏗鍧乃遣使者徴之以鶴板蒲輪¶
接於紫宸待如上賓賜以琳宇名曰修眞官¶
寮士庶絡繹相仍户外之屨無時不盈明年¶
三月乞還故山天子不敢臣額賜靈虚寵光¶
祖庭迨癸亥歲二月中春初六吉辰鳴鼓集¶
<pb:KR5a0174_HFL_004-006b>¶
衆告之以閬苑之行曲眠左肱翛然返眞祥¶
光氤氲瑞氣紛綸所有遺文仙樂太虚盤陽¶
同塵安閑修眞仍注道德演陰符述黄庭奥¶
涉埋窟條達聖眞足以爲萬世之規繩¶
　贊曰長生老仙主張化權吞虚無吐自然¶
　乘紫雲而下遊碧海之邊遇甲子天元之¶
　會契重陽多劫之縁撞百關通九泉驅四¶
　獸耕三田坐洛陽之市井鑿雲溪之洞天¶
　融白雪以成粉熟玄霜而不煙聲名簧鼓¶
　於鳳州光華照耀於金蓮搆靈盧之紺字¶
<pb:KR5a0174_HFL_004-007a>¶
　拜朝廷之紫宣還斷東萊之宿債然後骨¶
　肉都融遊宴八騫也張神童詩曰蓬萊深¶
　處了天眞一點靈明迥出塵高卧東風歸¶
　去後靈虚閑鎖碧堂春¶
　　　長春丘眞人¶
眞人諱處機宇通密號曰長春子家世棲霞¶
最爲名族敏而强記博而高才眉宇閑曠舉¶
措詳雅善相者言足下有龜文必爲帝王師¶
年未弱冠酷慕玄風非長生久視之説不道¶
也非驂鸞跨鳳之語不詠也大定丁亥春聞¶
<pb:KR5a0174_HFL_004-007b>¶
重陽在崑嵛山煙霞洞竭蹷而往摳衣請教¶
重陽見而愛之與語終夕玄機契合故贈之¶
詩云細密金鱗戲碧流能尋香餌會吞鈎被¶
予緩緩收綸線拽入蓬萊永自由先生拜而¶
受之旦夕親侍左右甘洒掃之役迤邐從師¶
東别海山南遊汴梁歲月既久志氣彌堅師¶
資之道過於膠漆玄關妙揵多所啓明一旦¶
祖師赴蓬壺之約遺物離人而入於天矣大¶
葬禮畢西遊鳳翔乞食於磻溪太公垂釣之¶
所戰睡魔除雜念前後七載脇不占席一簑¶
<pb:KR5a0174_HFL_004-008a>¶
一笠雖寒暑不變也人呼爲簑衣先生妙合¶
虚無理通玄奥復歸劉蔣以爲先師舊隱之¶
地戀戀不能捨去大定戊申春二月世宗聞¶
其名遣使召赴闕所賜甚厚待詔於天長觀¶
久之奉勑主行萬春醮事逮四月朔以中㫖¶
住持全眞堂仍御書篆額五月初一日召見¶
於長松島秋七月十日再召見剖析天人之¶
理演明道德之宗甚愜上意應制獻瑶臺第¶
一層曰寳運龍飛當四海群仙降跡時萬機¶
多暇三靈協贊不動槍旗玉樓金殿廣間月¶
<pb:KR5a0174_HFL_004-008b>¶
臺風榭臨池靜無爲泛綵舟鳴棹凉簟枰碁¶
深惟前王創業太平難遇道難期會逢天祐¶
遐荒入貢玄教開迷坐朝垂聽暇伴赤松談¶
論希夷勝驅馳向人間一度天外空歸上覽¶
之大悦薄暮言歸翌日遣中使賜桃一盤先¶
生不食茶果己十有餘年以其聖恩過厚强¶
餐一枚至中秋得㫖還山仍賜錢十萬表而¶
辭之逮己酉歲二月鶴駕出燕臺抵關陜間¶
忽聞哀詔下先生歎曰嗚呼生死之大貴爲¶
萬乘富有四海不能終於百年若之何哉遂¶
<pb:KR5a0174_HFL_004-009a>¶
浩然有西歸之志度函谷歷終南隨方闡化¶
玄風爲之或然明昌之改元也東還海上歸¶
隱棲霞修建壇宇比及戊辰歲道價鴻起名¶
滿四方天子嘉之勑賜爲太虚觀仍加賜玄¶
都寳藏六千餘卷以爲常住居無何兵革滿¶
河朔間宋使洎金使各持詔來宣同日北方¶
大蒙古亦使便宜劉仲禄來宣人皆以爲師¶
當南行蓋南方奉道之意甚厚而北方則殺¶
戮大過况復言語不通而我師不言但選門¶
人之可與共行者得一十八人同宣差劉仲¶
<pb:KR5a0174_HFL_004-009b>¶
禄西行過薊至德與府寓於龍陽觀以詩寄¶
燕京諸友云十年兵火萬民愁千萬中無一¶
二留去歲幸逢慈詔下今春須索冒寒遊不¶
辭嶺北三千里仍念山東二百州窮急漏誅¶
殘喘在早教身命得消憂過白骨甸陰風積¶
雪寒入骨髓險阻艱難備嘗之矣乃作長篇¶
古調以記行色云金山東畔陰山西千巖萬¶
壑攢深溪溪邊亂石當道卧古今不許通輪¶
蹄前年軍興二太子修道架橋徹溪水今年¶
吾道欲西行車馬喧闐復經此銀山鐵壁千¶
<pb:KR5a0174_HFL_004-010a>¶
萬重争頭競角誇清雄日出下觀滄海近月¶
明上與天河通叅天松如筆管直森森動有¶
百餘尺萬株相倚鬱蒼蒼一鳥不鳴空寂寂¶
羊腸孟門壓太行比斯大略猶尋常雙車上¶
下苦敦攧百騎前後多驚惶天池海在山頭¶
上百里鏡空含萬象懸車束馬西下山四十¶
八橋低萬丈河南海北山無窮千變萬化規¶
模同未若兹山太奇絶磊落峭拔如神功我¶
來時當八九月半山已上皆爲雪山前草木¶
暖如春山後衣衾冷如鐵西行數萬里凡所¶
<pb:KR5a0174_HFL_004-010b>¶
見山形水勢奇人怪物不與中國同者甚多¶
是時成吉思皇帝方守算端國未下宣差劉¶
仲禄乃以師見帝勞之曰他國徴聘皆不應¶
命遠逾萬里而來此間朕甚嘉之對曰山野¶
奉詔而起者天也非人力之所爲也上賜之¶
食食畢問曰眞人遠來有何長生之藥以資¶
朕乎師曰但有衛生之道而無長生之藥上¶
愛其誠實由是每日召見即勸之少殺戮滅¶
嗜慾前後數千言耶律晋卿方爲侍郞録其¶
言以爲玄風慶會録皇帝皆信而用之問鎮¶
<pb:KR5a0174_HFL_004-011a>¶
海曰眞人當以何爲號鎮海奏曰有人尊之¶
曰父師者有曰眞人者有曰神仙者上曰從¶
今已往可以神仙號之至癸未春首奉㫖以¶
甲騎數千送還燕京勑改天長觀爲長春宫¶
更修白雲觀合而爲一以北宫萬歲山太液¶
池並賜之改爲萬安宫詔天下出家善人皆¶
隸焉仍賜之以金虎符便宜行事前後所受¶
詔勑甚多師旣住持長春宫而教化大行全¶
眞之道翕然而興主持醮壇祈風禱雨刻期¶
不差如影響焉千門萬户莫不歸向師方逍¶
<pb:KR5a0174_HFL_004-011b>¶
遥自得凡午齋之餘必以數騎往遊萬安宫¶
翫山溪之富盛樂禽魚之暮息日凡一往將¶
暮則歸歲在丁亥六月二十有三日因疾不¶
出人報巳午間雷雨大作太液池之南岸崩¶
裂水入東湖聲聞數十里黿鼉魚鼈盡去池¶
遂枯竭北口山壁自摧師聞之笑曰山摧池¶
枯吾將與之俱乎七月初四日師謂門人曰¶
昔丹陽嘗授記於予云吾没之後教門大興¶
四方往往化爲道鄉公正當其時也住持大¶
宮觀皆勑賜名額仍有使者佩符乘傳此時¶
<pb:KR5a0174_HFL_004-012a>¶
乃功成名遂歸休之時也丹陽之言一一皆¶
驗吾歸無遺恨矣既示疾九日午後一刻昇¶
寳玄堂留頌云生死朝昏事一般幻泡出没¶
水長閑微光現處跳烏兔玄量開時納海山¶
揮斥八紘如咫尺吹虚萬有似機關狂辭落¶
筆成塵垢寄在時人妄聽間遂歸葆光堂栩¶
栩然蝶化矣是時有青鸞白鶴徘徊上下瑞¶
氣瀰漫仙音繚繞乘空而去官寮士庶靡不¶
瞻拜殯於白雲觀之處順堂焉三年之後啓¶
棺更衣手足如綿顔采如生所有歌詩雜説¶
<pb:KR5a0174_HFL_004-012b>¶
書簡論議直言語録曰磻溪集鳴道集西遊¶
記近數千首見行於世¶
　雪峰贊曰乾坤作堂屋日月爲燈燭樓霞¶
　一老仙俯仰於中宿對衆口談天語句噴¶
　冰玉開啓玄微機潜享高穹禄煅煉神何¶
　清神光炫二目起立身何輕清風生健足¶
　大道興不興到處人心服金丹成未成白¶
　雲滿巖谷¶
　贊曰僕嘗遊燕臺見三人相與論丘仙翁¶
　之功德其一人曰我以爲磻水溪邊七年¶
<pb:KR5a0174_HFL_004-013a>¶
　苦志寳玄堂上數載流光鍊金丹太藥之¶
　基種火棗交梨之樹出神入夢斡地回天¶
　此功德之最大者也其一人曰非也我以¶
　爲修宫立觀傳教度人開全眞七朵之蓮¶
　種無影三花之樹受簪冠者半天下談道¶
　德者匝世間無人不飲於重玄有物盡霑¶
　於至化此功德之最大者也其一人曰乃¶
　二公之所説見其小不見其大得其麤不¶
　得其精取太山之半拳拾鄧林之一葉也¶
　我則以爲當蒙古之鋭兵南來也飲馬則¶
<pb:KR5a0174_HFL_004-013b>¶
　黃河欲竭鳴鏑而華嶽將崩玉石俱焚賢¶
　愚並戮尸山積而依稀犯斗血海漲而髣¶
　髴彌天赫威若雷無赦如虎幸我長春丘¶
　仙翁應詔而起一見而龍顔稍霽再奏而¶
　天意漸回詔順命者不誅許降城而免死¶
　宥驅丁而得贖放虜口以從良四百州半¶
　獲安生數萬里率皆受賜所謂展臂拒摧¶
　峰之嶽横身遮潰岸之河救生靈於鼎鑊¶
　之中奪性命於刀鋸之下不啻乎百千萬¶
　億將逾於秭穰京垓如此陰功上通天意¶
<pb:KR5a0174_HFL_004-014a>¶
　固可以碧霄往返白日飛昇又何用於九¶
　轉丹砂七還玉液者也張神童詩云磻溪¶
　鍊就九還砂道德文章第一家三島有期¶
　應去也至今鸞鶴唳棲霞¶
金蓮正宗記卷之四¶
¶
¶
¶
¶
¶
<pb:KR5a0174_HFL_004-014b>¶
¶
¶
¶
¶
¶
¶
¶
¶
¶
¶
